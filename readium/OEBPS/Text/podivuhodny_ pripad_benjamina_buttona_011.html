<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Podivuhodný případ Benjamina Buttona</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2kapitola">VII</h2>

<p class="mlptextbez1radku">Přinejmenším v jedné věci se přátelé Hildegardy
Moncriefové hrubě mýlili. Velkoobchod železářským zbožím neuvěřitelně vzkvétal.
V průběhu patnácti let, které uplynuly mezi Benjaminovou svatbou v roce 1880 a
odchodem jeho otce na odpočinek v roce 1895, se jmění rodiny zdvojnásobilo – a to
především díky mladšímu představiteli firmy.</p>

<p class="mlptext"><span class="calibre12">Není asi třeba uvádět, že
Baltimore nakonec tento pár přivinul ke svým ňadrům. Dokonce i generál Moncrief
se se zetěm smířil, když mu Benjamin poskytl finanční prostředky na vydání jeho
</span><span class="mlpznakkurziva11b">Dějin občanské války</span><span class="calibre12"> ve dvaceti svazcích, jež předtím odmítlo publikovat
devět významných nakladatelství.</span></p>

<p class="mlptext"><span class="calibre12">Oněch patnáct let přineslo
i Benjaminovi samému řadu pozitivních proměn. Měl pocit, že mu teď v žilách proudí
svěží, čerstvá krev. Každé ráno nyní vstával přímo s radostí, prosluněnou ulicí
se křepkým krokem odebíral do práce a tam neúnavně připravoval k odbavení
zásilky kladiv a hřebíků. </span>V roce 1890 realizoval svůj slavný obchodní
tah – prosadil totiž, že <span class="mlpznakkurziva11b">všechny hřebíky použité
k zatloukání beden plných hřebíků určených k dodávkám do maloobchodní sítě budou
považovány za součást zásilky</span>; tuto praxi nakonec odsouhlasil i předseda
Nejvyššího soudu Fossile, a firma Roger Button a spol., velkoobchod železářským
zbožím, tak každý rok ušetřila více než šest set hřebíků.</p>

<p class="mlptext"><span class="calibre12">Benjamin kromě toho zjistil,
že ho stále více přitahují různé příjemné stránky života. Pro jeho stále rostoucí
zájem o všelijaká životní potěšení bylo příznačné, že se stal prvním občanem Baltimoru,
který vlastnil a také sám řídil automobil. Když se s ním jeho současníci
potkávali na ulici, hleděli na ten příklad zdravé vitality s obdivnou závistí.</span></p>

<p class="mlptext">„Jako by každým dnem mládl,“ říkávali. A starý Roger Button
(bylo mu teď už pětašedesát), který kdysi věru nevítal syna na svět s velkým
nadšením, mu to teď splácel obdivem, jenž hraničil se zbožňováním.</p>

<p class="mlptext"><span class="calibre12">Zde ovšem dospíváme k nemilému
bodu, s nímž bude radno vypořádat se co nejrychleji. Jediné, co nyní Benjamina Buttona
znepokojovalo, byla totiž skutečnost, že ho přestávala přitahovat jeho žena.</span></p>

<p class="mlptext">V té době bylo Hildegardě už pětatřicet a pečovala o čtrnáctiletého
syna, který se jmenoval Roscoe. V prvních letech jejich manželství ji Benjamin
vyloženě zbožňoval. Avšak jak roky plynuly, její medově hnědé vlasy nabývaly
barvy zcela nezajímavě hnědé, modrý porcelán jejích očí na sebe bral podobu
obyčejného smaltu, a co bylo na pováženou nejvíce, začala se u ní projevovat
jakási otupělá usazenost – vyzařovala z ní příliš poklidná spokojenost, vzrušovala
se jen velmi chudokrevně a její vkus byl teď nadmíru krotký. Jako nevěsta to
byla ona, kdo Benjamina „vláčel“ na nejrůznější večírky a bály, ale teď se
jejich role obrátily. Samozřejmě ho při společenských příležitostech
doprovázela i nadále, avšak bez valného nadšení, pohlcována vytrvalou
netečností, která jednoho dne vstoupí do života každého z nás a vytrvá s námi
až do konce.</p>

<p class="mlptext"><span class="calibre12">Benjamin s ní byl stále
nespokojenější. Když v roce 1898 vypukla španělsko-americká válka, byl pro něj
život doma už natolik nezáživný, že se rozhodl vstoupit do armády. Vzhledem k vynikajícímu
obchodnímu postavení získal rovnou kapitánskou hodnost, osvědčil se natolik, že
ho brzy povýšili na majora, a na slavném dobytí návrší San Juan na Kubě se
podílel už jako podplukovník. Byl lehce raněn a obdržel medaili za statečnost.</span></p>

<p class="mlptext"><span class="calibre12">Vzrušující vojenský život
se mu zalíbil natolik, že se ho vzdával jen velmi nerad. Leč jeho podnik se bez
něj nemohl déle obejít, a tak Benjamin vystoupil ze služby a vrátil se domů. Na
nádraží ho vítala břeskná dechovka a doprovodila ho až k domovním dveřím.</span></p>

</div>
</body>
</html>