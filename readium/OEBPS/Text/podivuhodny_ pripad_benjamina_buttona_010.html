<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Podivuhodný případ Benjamina Buttona</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2kapitola">VI</h2>

<p class="mlptextbez1radku"><span class="calibre4">Když o šest měsíců
později vešlo ve známost zasnoubení slečny Hildegardy Moncriefové s panem
Benjaminem Buttonem (úmyslně píšu „vešlo ve známost“, protože generál Moncrief
se dal slyšet, že by raději nalehl na meč, než aby to zasnoubení oficiálně
oznámil), vzrušení v baltimorské vyšší společnosti dosáhlo přímo horečnatého vrcholu.
Lidé z paměti vydolovali téměř zapomenutou historii Benjaminova zrození a skandální
hlásné trouby ji roznesly všemi směry v nejpitoresknějších a nejneuvěřitelnějších
podobách. Tvrdilo se, že Benjamin je vlastně otec Rogera Buttona; že je to jeho
bratr, který strávil čtyřicet let ve vězení; že to je přestrojený vrah
prezidenta Lincolna John Wilkes Booth; a dokonce že mu nahoře z hlavy trčí dva
špičaté růžky…</span></p>

<p class="mlptext"><span class="calibre4">Nedělní přílohy newyorských
novin zveřejnili podobizny Benjamina Buttona, na kterých jeho hlava trůnila na
těle ryby, hada, a dokonce i na masivním bronzovém podstavci. Novináři o něm
psali jako o záhadném „Marťanovi z Marylandu“. Ale jak je v podobných případech
běžné, skutečná pravda zajímala málokoho.</span></p>

<p class="mlptext"><span class="calibre4">Všichni ovšem souhlasili s generálem
Moncriefem, že je to přímo zločin, když takové půvabné děvče, po němž by olízl
všech deset i ten největší mladý krasavec z Baltimoru, skončí v manželské
posteli s chlapem, kterému je nejméně padesát. Nebylo nic platné, že Roger Button
otiskl v baltimorském Plamenu zvětšenou reprodukci synova rodného listu. Nikdo
nevěřil, že je pravý. Stačilo se přece na Benjamina podívat.</span></p>

<p class="mlptext"><span class="calibre4">Ovšem co se týká obou
ústředních postav, ty nepropadaly žádným pochybnostem. O jejím snoubenci
kolovalo tolik bláznivých historek, že Hildegarda odmítala uvěřit i té
pravdivé. Marně jí generál Moncrief upozorňoval na statistiky, které
dosvědčovaly vysokou úmrtnost mužů kolem padesátky – nebo alespoň těch, co na
padesát let vypadají; marně poukazoval na nejistou povahu velkoobchodního
podnikání v oboru železářství. Hildegarda se rozhodla, že se provdá za zralého muže,
a taky tak učinila…</span></p>

</div>
</body>
</html>